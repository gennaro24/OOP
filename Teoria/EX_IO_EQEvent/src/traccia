Esercitazione su I/O – Stream di caratteri
E’ richiesto di di implementare un parser per un report di eventi sismici generato da INGV
http://terremoti.ingv.it/
L’elenco di eventi è presente nel file di testo allegato “query”.
Il file è strutturato in modo che ogni riga riporti un evento. In particolare, per ciascun evento
vengono indicati i valori delle proprietà che lo caratterizzano presentati nel seguente ordine e con
il carattere di delimitazione ‘|’:
#EventID|Time|Latitude|Longitude|Depth/Km|Author|Catalog|Contributor|ContributorID|MagTyp
e|Magnitude|MagAuthor|EventLocationName
Nello specifico si richiede di implementare le seguenti classi:
- La classe EQEvent che rappresenta l’evento e che include tutti gli attributi ad esso
relativi. Scegliere per gli attributi il nome indicato sopra rispettando le convenzioni di Java
per i nomi (per depth/km si può usare depthKm ) e il tipo di dato che si ritiene conveniente.
Può essere utile implementare i getter e i setter per tutti gli attributi. Prestare particolare
attenzione alla gestione dell’attributo Time*
- La classe EQReport che rappresenta il report ed è caratterizzata da un nome e da una
opportuna struttura dati per realizzare la collezione. La classe presenta i seguenti metodi:
o public void addEvent(EQEvent e) – per aggiungere un nuovo evento alla
collezione;
o public void sort() - per ordinare gli eventi secondo l’ordine dettato da EventID
crescente
o public void sort(Comparator<EQEvent> c) – per ordinare gli eventi secondo
un ordine definito da un comparatore passato come parametro
o public static EQReport readFromTextFile(String filename) – per ottenere
un report mediante lettura di un file di testo il cui nome è passato come parametro
o public static void printToTextFile(EQReport eqr, String filename) -
per scrivere un report passato come parametro su un file di testo il cui nome è
passato come parametro
- la classe MagnitudeComparator implementa un comparatore (Comparator<EQEvent>)
che consente di ordinare il report per magnitudo (ordine crescente).
Come risultato dell’esercitazione, si chiede di stampare su un nuovo file di testo l’elenco di eventi
in ordine crescente di magnitudo, mantenendo per il file prodotto la convenzione di formato
definita dal file di input.
Viene fornito come allegato la classe EQRTest che contiene il metodo main.
*per la gestione della proprietà Time si consiglia di consultare la documentazione Java
relativamente alle seguenti classi:
• java.time.LocalDateTime
• java.time.Instant
• java.time.ZoneId